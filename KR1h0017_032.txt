# -*- mode: mandoku-view; -*-
#+TITLE: 論孟精義
#+DATE: 2016-04-12 13:59:34.321756
#+PROPERTY: ID KR1h0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 32
<pb:KR1h0017_WYG_032-1a>¶
　　欽定四庫全書¶
¶
　　孟子精義巻十二¶
¶
　　宋　朱子　撰¶
¶
　　告子章句下¶
¶
　　任人有問屋廬子章¶
¶
　　尹曰任人之所言者利害也孟子之所言者禮義也¶
苟以利害言則何止乎重而已¶
¶
　　曹交問曰人皆可以為堯舜章¶
¶
<pb:KR1h0017_WYG_032-1b>¶
　　或曰人皆可以為堯舜則無僕𨽻伊川曰人皆可以¶
為堯舜聖人所願也其不為堯舜是所可賤也故以¶
為僕𨽻　又曰君子之教人或引之或拒之各因其¶
所虧者成之而已孟子之不受曹交以交未嘗知道¶
固在我而不在人也故使歸而求之　或曰聖人之¶
道知之甚難曰聖人之道安可以難易言聖人未嘗¶
言易以驕人之志亦未嘗言難以阻人之進仲尼但¶
曰未之思也夫何逺之有此言極有涵蓄意思孟子¶
<pb:KR1h0017_WYG_032-2a>¶
言夫道若大路然豈難知哉只下這一箇豈字便露¶
筋骨聖人之言不如此如下面說人病不求耳子歸¶
而求之有餘師這數句却說得好孔孟言有異處亦¶
須自識得¶
¶
　　楊曰夫道若大路行之則至故孟子曰堯舜之道孝¶
弟而已矣其為孝弟乃在行止疾徐之間非有甚髙¶
難行之事皆夫婦之愚所與知者雖舜顔不能離此¶
而為聖賢也百姓特日用而不知耳　又曰孟子之¶
<pb:KR1h0017_WYG_032-2b>¶
言精粗兼備其言甚近而妙義在焉如許大堯舜之¶
道只於行止疾徐之間教人做了¶
¶
　　尹曰道若大路人皆由之在為與不為而已¶
¶
　　公孫丑問曰髙子曰章¶
¶
　　伊川曰小弁之怨與舜别舜是自怨小弁直怨我辠¶
伊何¶
¶
　　尹曰疏之戚之至情也於親而不用其情烏在其孝¶
也¶
¶
<pb:KR1h0017_WYG_032-3a>¶
　　宋牼將之楚章¶
¶
　　楊曰宋牼以利說秦楚使之罷兵以息兩國之爭其¶
心未為過也然孟子力抵之盖君子之事君其說不¶
可惟利之從苟惟利之從則人名所見者利而已被¶
有軋吾謀者其說又利於我吾說必見屈矣故不若¶
與之談道理道理既明人自不能勝也所謂道理之¶
談孟子之仁義是也王霸之分其義利之間乎一毫¶
為利則不足為王矣¶
¶
<pb:KR1h0017_WYG_032-3b>¶
　　尹曰當是時以利害誘說為能者多矣天下知利而¶
不知義故孟子拔本塞源而救之其與人言也一斷¶
之以正而已¶
¶
　　孟子居鄒章¶
¶
　　尹曰禮者宜而已¶
¶
　　淳于髠曰先名實者章¶
¶
　　伊川曰五就湯五就桀此伊尹後來事葢已出了則¶
當以湯之心為心所以五就桀不得不如此¶
¶
<pb:KR1h0017_WYG_032-4a>¶
　　楊曰禹稷顔囘曾子子思易地則皆然故曰同道三¶
聖人其行不同不可以易地故曰不同道雖不同其¶
趨則同歸於仁而已與商之三仁或去或不去同謂¶
之仁其揆一也　問伊尹五就湯五就桀何也曰其¶
就湯也以三聘之勤也其就桀也湯進之也然則何¶
為事桀曰既就湯則當以湯之心為心湯豈有伐桀¶
之意哉其不得已而伐之也人歸之天命之耳方其¶
進伊尹以事桀也葢欲其悔過遷善而已苟悔過遷¶
<pb:KR1h0017_WYG_032-4b>¶
善則吾北面而臣之固所願也若湯初就伊尹即有¶
伐桀之意而伊尹遂相之是以取天下為心也以取¶
天下為心豈聖人之心哉¶
¶
　　尹曰淳于髠未嘗知仁而未嘗識賢者宜乎其言若¶
是¶
¶
　　孟子曰五霸者章¶
¶
　　尹曰孟子力陳五霸諸侯之罪與夫逢君之惡者當¶
時莫知其罪也世衰道微非孟子其誰制之¶
¶
<pb:KR1h0017_WYG_032-5a>¶
　　魯欲使愼子為將軍章¶
¶
　　楊曰此正孟子所謂是心足以王矣若曰以小易大¶
則非其情以謂見牛未見羊而以羊易之乃所以為¶
仁引之使知王政之可為也又如論王之好樂使之¶
與百姓同樂論王之好勇好貨好色而陳同之先王¶
之事(疑)皆此類也¶
¶
　　尹曰當時之君臣莫或知此天下所以紛紛而戰爭¶
之不息也¶
¶
<pb:KR1h0017_WYG_032-5b>¶
　　孟子曰今之事君者章¶
¶
　　伊川曰不可一朝居者孟子之時大倫亂若君聽¶
於臣父聽於子動則弑君弑父須著變是不可一朝¶
居也¶
¶
　　尹曰不改其道而變其俗則終不可治¶
¶
　　白圭曰吾欲二十而取一章¶
¶
　　白圭曰丹之治水也章¶
¶
　　尹曰事不師古何以永世以治水治稅之言觀之白¶
<pb:KR1h0017_WYG_032-6a>¶
圭可謂妄人矣¶
¶
　　孟子曰君子不亮章¶
¶
　　伊川曰諒固執也與亮同古字通用孟子曰君子不¶
亮惡乎執¶
¶
　　尹曰君子所執者信也捨信則何所依據也¶
¶
　　魯欲使樂正子為政章¶
¶
　　尹曰好善優於天下眞知言哉¶
¶
　　陳子曰古之君子何如則仕章¶
¶
<pb:KR1h0017_WYG_032-6b>¶
　　尹曰士之仕也必歸於正道聽言為上禮貌次之至¶
於免死則下矣¶
¶
　　孟子曰舜發於畎畝之中章¶
¶
　　明道曰舜發於畎畝之中傅說舉於版築之間膠鬲¶
舉於魚鹽之中管夷吾舉於士孫叔敖舉於海百里¶
奚舉於市若要熟也須從這裏過¶
¶
　　尹曰困窮拂鬰能堅人之志而熟人之仁以安樂而¶
失之者多矣¶
¶
<pb:KR1h0017_WYG_032-7a>¶
　　孟子曰敎亦多術矣章¶
¶
　　明道曰孟子曰教人亦多術矣予不屑之教誨也者¶
是亦敎誨之而已矣孔子不見孺悲所以深教誨之¶
也¶
¶
　　尹曰教者或抑或揚或與或不與各因其才而篤之¶
故也¶
¶
¶
<pb:KR1h0017_WYG_032-7b>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
　　孟子精義巻十二¶
¶
